---
title: Il programma di Forza Italia
date: 12/01/2012
draft: False
author: Costantino De Blasi
nickname: deshindig
---

<img class="float-left rounded mr-4 h-64" src="/static/berlu.jpg">


Oggi è il turno di Forza Italia FI non ha depositato un suo programma al ministero. Ha preferito quello di coalizione e rilasciato il proprio solo settimana scorsa. All'interno molte delle proposte tik tok-style volute da Berlusconi.

A proposito, complimenti per l'uso di photoshop; sembra uno stagista al primo impiego.


# Fisco
Si parte col fisco e la flat tax divisa in 3 fasi:


1. La prima è a matrice Lega/FdI, estensione a 100k e poi flat tax su incrementi di reddito. Una follia di complicazioni e di iniquità che abbiamo già trattato.

2. La seconda fase: flat tax al ceto medio (25k-->65k) al 23% e aliquote ordinarie 15% 23% e 33%. Anche qui inutile complicazione

3. Terza fase: flat tax 23% per famiglie e imprese Il costo finale a regime è di circa 58 miliardi.

Taglio del cuneo fiscale secondo il modello di Confindustria che costa 16 miliardi.
Abolizione IRAP (come tutti) 26 miliardi

No tax area elevata a 13k. Non calcolo il costo perché è incoerente con l'impianto della flat tax e Forza Italia non spiega come sarebbe il design della nuova Irpef.
Eliminazione tasse di successione: 820 milioni.


# Patrimoni e casa
Arriviamo poi a patrimoni e casa, vecchio cavallo di battaglia di Silvio. 
Forza Italia prevede di andar giù pesante agendo su tutte le imposte e le tasse, quelle dirette e quelle indirette, tari, locazioni ecc. Alla lettera il costo per le casse pubbliche sarebbe di 50,8 miliardi cui detrarre 4,5 mld per l'imposta secca al 2% su acquisto.


# Infrastrutture
Torna anche un'altra vecchia conoscenza: il Ponte sullo Stretto. I calcoli più recenti dicono che costerebbe 4 miliardi escluse le infrastrutture complementari.


# Salario minimo 
Interessante il salario minimo dove la cifra indicata non è quella oraria ma quella mensile di 1000 euro. Corrisponderebbe a circa 7 euro l'ora, in linea con il Kaitz index: more or less 9 miliardi a carico delle imprese.


# Assegno unico 
Assegno unico universale simile a quello proposto da Fratelli d'Italia ma con importi inferiori. Calcolo proporzionalmente 8 miliardi

Ora però arriva il bello, aka il Silvio.


# Donne e pensioni
Stipendio alle mamme di 1000 euro per 13 mensilità.
Pensione alle nonne di 1000 euro per 13 mensilità. Impossibile calcolare il costo.

E' propaganda elettorale in purezza Si può calcolare abbastanza agevolmente quanto costerebbe elevare le pensioni minime a 1000 euro. In Italia ci sono 13,2 milioni di trattamenti inferiori a quel minimo. Integrarli a 1000 costerebbe intorno ai 4,3 miliardi. Anche le pensioni di invalidità vorrebbe fossero portate a 1000 euro. Qui il trattamento medio è 468€ mensili; integrarle costerebbe circa 1,1 miliardi.

Ultime 2 proposte su cui spendere qualche parola sono :

+ istituzione di un Fondo Sovrano che difenda le aziende italiane dall'assalto dei barbari stranieri. Non si capisce da quali fondi sarebbe alimentato ed è una di quelle bizzarrie che non possono mancare in nessun partito.
+ introduzione del vincolo di mandato. Qui la domanda è scontata: Forza Italia ha perso in questa legislatura 35 parlamentari dopo che per quasi 30 anni era stata beneficiaria netta dei cambi di casacca; come mai questo improvviso cambio di idee?
 

# Costi e coperture
Bisogna però dire che Forza Italia è l'unico partito che dedica una pagina alle coperture. Sono vaghe ma è apprezzabile lo sforzo.

La pace fiscale produrrebbe 50 miliardi Ridurre il superbonus all'80% 11 miliardi.

Il riordino della spesa pubblica (ma non dice quale né come e Fi ci ha abituato ad aumenti di spesa pubblica) 30 miliardi. La do per buona con riserva. 9 arriverebbero dalla tassazione degli extraprofitti, che però, ammesso che funzioni, è temporanea.

Infine 16 dal riordino delle aliquote Irpef. Ma non aveva detto che tutto l'ambaradam sull'Irpef doveva abbassare il prelievo? Bah,

Tot costi 182 miliardi
Tot coperture 120 miliardi
Saldo negativo 62 miliardi. 

Se consideriamo invece le coperture per la loro congruità col resto del programma e la concreta fattibilità il costo netto sale a 108 miliardi